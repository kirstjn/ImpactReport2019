# La comunità: progetti benefit

## Nuove attività 2019

### Progetto Scuola Sirta

Attraverso il contributo di due colleghe, Lucia ed Alessia, mondora ha contribuito allo svolgimento di un progetto formativo sull'economia circolare all'interno della scuola elementare locale Sirta. Il progetto prevedeva di seguire tutto il percorso di un albero, dal taglio, alla lavorazione del legno, all'utilizzo dei materiali per poi concludere con la semina di nuove piante. Questo per insegnare ai bambini in che modo l'economia può essere sostenibile. Queste le parole di Lucia dopo aver contribuito a questa esperienza:

> Sto leggendo un libro che si intitola ‘I bambini pensano grande’, una esperienza di un insegnante che ha condotto alla 5 elementare una classe di bambini coi quali ha sperimentato quanto il pensiero sia vivo e in evoluzione. Mi piace l’idea di collaborare con le scuole, assumendomi la responsabilità di genitore e di adulto nell’educare dei bambini in collaborazione con i maestri. Mi piace l’idea di cocreare progetti scolastici che permettano di evidenziare l’inestimabile valore delle piccole scuole di paese. Credo che questo pensiero e questi sentimenti siamo alla base del coinvolgimento di :m nelle scuole

### Laboratori di Arte

Nell'ottica del suo progetto di impatto personale, Irene, una nuova collega, ha deciso di organizzare un progetto volto all'integrazione di persone in stato di emarginazione, tramite l'utilizzo dell'arte. Il progetto prevede la realizzazione di alcune ore di laboratorio artistico utilizzando la tecnica della pittura su legno. Il progetto coinvolge una decina di ragazzi seguiti dal Centro Psico Sociale di Sondrio e una decina di impiegati di mondora. In ogni sessione vengono realizzate alcune opere sotto il supporto di Irene, all'interno dell'ufficio di mondora. Lo scopo del progetto è da un lato combattere lo stigma e l'emarginazione legata ai disturbi mentali, dall'altro portare in azienda l'arte come espressione e sviluppo della propria parte più profonda. Scopo finale del progetto, che si articolerà in circa 7 incontri da settembre 2019 a marzo 2020, sarà organizzare una piccola mostra o serata di presentazione all'interno dell'ufficio, coinvolgendo i colleghi e sensibilizzandoli sul tema della salute mentale.

## Attività consolidate

### Minicoder

Minicoder è un progetto di volontariato aziendale di co-creazione con gli utenti finali di un bene comune di cui la comunità può usufruire. L’idea è nata nel 2016, ma solo nell’aprile del 2018 è andata “live”. Ad oggi è stato erogato a circa 570 bambini, divisi su 10 scuole, che hanno partecipato ad uno o più incontri. Gli obiettivi di minicoder sono:

* Produrre una visione sistemica che colleghi i bambini con il mondo pratico attraverso i canali digitali.
* Creare una biblioteca virtuale di codice condivisa tra le scuole della Valtellina/Valchiavenna formata da progetti fatti dai bambini per i bambini
* Far sì che le classi superiori creino il software che le classi inferiori utilizzano in modo da avere un flusso virtuoso di _continuous learning_
* Educare i docenti all’utilizzo di strumenti alternativi per la didattica e far sì che siano loro i primi attori a portare avanti il progetto \(scaling\)
* Coprire tutto il corso di studi con progetti misurati all’età degli studenti \(dapprima tramite veri e propri giochi fino ad arrivare all’utilizzo di Scratch per gli algoritmi più complessi\)

Siccome la richiesta nell’anno scolastico precedente è stata molto elevata, quest’anno si è deciso di creare una sorta di “eco-concorso” tra le scuole che si basi su azioni misurabili e che premi le classi più virtuose con i corsi di minicoder. \(es: riduzione dell’utilizzo di carta, Classi “PET free”, adozione di un sentiero\). L’unica regola è che qualsiasi progetto scelto sia misurabile nell’impatto e che sia non una tantum ma un impegno reale.

### HireBitto

Tramite il progetto HireBitto mondora si impegna verso i pastori locali che portano i loro animali in alpeggio e producono il formaggio d'alpe "Storico Ribelle" seguendo il metodo tradizionale di mungitura a mano, zero mangimi e sostanze chimiche, lavorazione del latte a caldo. Il lavoro di questi pastori non solo mantiene intatte le tradizioni e produce un formaggio più sano, ma aiuta anche a mantenere l'equilibrio dell'ecosistema alpino. Ad oggi abbiamo 43 forme di formaggio decorate da noi, e tramite il nostro aiuto i produttori di Storico Ribelle si assicurano una corretta retribuzione anche nel caso in cui la stagione in alpeggio non dovesse essere delle migliori per via del clima. In questo modo i pastori possono continuare a svolgere il proprio lavoro in modo sicuro e l'azienda può contribuire al mantenimento di un'importante tradizione alpina.

### Volontariato

Per ogni giornata di volontariato svolta al di fuori dell'azienda, mondora concede ai dipendenti la possibilità di effettuare una giornata della stessa attività retribuita, fino ad un totale di 5 giornate lavorative a persona. Nel 2019 mondora conta 270 ore impiegate in attività di volontariato all'esterno. Inoltre è possibile svolgere ore di volontariato organizzate dall'azienda, come ad esempio l'attività di minicoder o l'attività nei campi.

## Valutazione dell'Impatto

Come stakeholder, la comunità è stata impattata positivamente attraverso i 570 bambini che hanno partecipato alle attività didattiche MiniCoder insegnate dai dipendenti di mondora e dalle 270 ore di volontariato totali effettuate sia tramite l’azienda che personalmente. La comunità ha inoltre beneficiato del valore delle 43 forme di Storico Ribelle acquistate tramite il progetto HireBitto.

Tra le novità del 2019, la comunità ha potuto sperimentare i Laboratori Artistici organizzati da una collega e rivolti ai ragazzi seguiti dal Centro Psico Sociale di Sondrio, e le giornate didattiche svolte alla scuola elementare Sirta.

mondora ha cercato di lavorare per la comunità contribuendo ai Sustainable Development Goals 4 - Quality Education \(4.4, 4.5, 4.7, 4.a\), 8 - Decent Work and Economic Growth \(8.2\), 10 - Reduced Inequalities \(10.2\), 12 - Responsible Consumption and Production \(12.2\), 15 - Life on Land \(15.1\). In particolare, nel progetto MiniCoder i dipendenti si sono focalizzati sul goal 4, 8 e 10, mentre il progetto HireBitto ha utilizzato i goal 8, 10, 12 e 15 come guida.

L’azienda desidera aumentare il suo impegno anche verso l’SDG 5 - Gender Equality, considerando in particolare i subgoals 5.1 e 5.b e portando questo tema all’attenzione della comunità tramite le attività di MiniCoder, i laboratori artistici e le giornate didattiche nelle scuole. Anche il progetto HireBitto necessita di maggior attenzione all’SDG 5 e mondora intende impegnarsi in particolar modo nel sostegno delle donne che svolgono il lavoro di pastore negli alpeggi locali.

### SDGs e Subgoals citati

**4 - Quality Education**

4.4 By 2030, substantially increase the number of youth and adults who have relevant skills, including technical and vocational skills, for employment, decent jobs and entrepreneurship

4.5 By 2030, eliminate gender disparities in education and ensure equal access to all levels of education and vocational training for the vulnerable, including persons with disabilities, indigenous peoples and children in vulnerable situations

4.7 By 2030, ensure that all learners acquire the knowledge and skills needed to promote sustainable development, including, among others, through education for sustainable development and sustainable lifestyles, human rights, gender equality, promotion of a culture of peace and non-violence, global citizenship and appreciation of cultural diversity and of culture’s contribution to sustainable development

4.a Build and upgrade education facilities that are child, disability and gender sensitive and provide safe, non-violent, inclusive and effective learning environments for all

**5 - Gender Equality**

5.1 End all forms of discrimination against all women and girls everywhere

5.b Enhance the use of enabling technology, in particular information and communications technology, to promote the empowerment of women

**8 - Decent Work and Economic Growth**

8.2 Achieve higher levels of economic productivity through diversification, technological upgrading and innovation, including through a focus on high-value added and labour-intensive sectors

**10 - Reduced Inequalities**

10.2 By 2030, empower and promote the social, economic and political inclusion of all, irrespective of age, sex, disability, race, ethnicity, origin, religion or economic or other status

**12 - Responsible Consumption and Production**

12.2 By 2030, achieve the sustainable management and efficient use of natural resources

**15 - Life on Land**

15.1 By 2020, ensure the conservation, restoration and sustainable use of terrestrial and inland freshwater ecosystems and their services, in particular forests, wetlands, mountains and drylands, in line with obligations under international agreements

[https://sustainabledevelopment.un.org/sdgs](https://sustainabledevelopment.un.org/sdgs)

