# Uno sguardo al futuro

Nel 2019 mondora ha rivolto il suo impegno principalmente alle persone e alle relazioni lavorative: gli Accordi di Interdipendenza con clienti, fornitori, professionisti e con i propri dipendenti sono il mezzo attraverso cui l’azienda amplifica e migliora l’impatto che produce attingendo dalle conoscenze di individui con competenze diversificate e portando innovazione, cultura e condivisione all’interno del proprio network con l’obiettivo di espanderlo continuamente. 

Di particolare rilievo sono stati temi quali l’accessibilità, l’inclusione, la condivisione di pratiche e conoscenze, la formazione. La ricerca continua dell’innovazione tecnologica, di processo e di impatto ha portato le persone di mondora a cercare soluzioni accessibili ed inclusive per il software prodotto, a considerare il framework dei Sustainable Development Goals già dalle prime fasi di design del prodotto o servizio, a includere e misurare l’impatto prodotto costantemente nel tempo. 

Le persone dipendenti di mondora sono in grado di prendere a cuore questi temi e impegnarsi personalmente verso il raggiungimento degli obiettivi grazie alla possibilità di portare le loro passioni e i loro interessi al lavoro, di poter lavorare al loro impatto personale supportati dall’azienda. Il self management, la flessibilità oraria, la possibilità di lavorare da remoto, la trasparenza e la condivisione, le decisioni compartecipate, la possibilità di sbagliare sono tutti elementi chiave che permettono ad ogni dipendente di esprimersi al meglio ed andare a ricercare le soluzioni più innovative ed impattanti invece che limitarsi a svolgere le proprie mansioni senza commettere errori e senza apportare nulla di personale. 

mondora crede che l’innovazione sia possibile solo quando più menti condividono il proprio pensiero, più persone si aiutano e supportano a vicenda, sbagliano, sperimentano con idee e tecnologie diverse e trovano soluzioni insieme. Per questo l’innovazione deve partire dall’interno, dalla cura delle singole persone, dalla libertà di espressione individuale, per poi espandersi attraverso pratiche quali gli Accordi di Interdipendenza, i progetti MiniCoder, HireBitto, Cycle2Work, i workshop e gli incontri di vario tipo per andare ad includere tutti gli stakeholders: dipendenti, clienti, fornitori, collaboratori, famiglie, comunità, ambiente. 

Nel 2020 mondora intende portare avanti, arricchire e migliorare le pratiche in corso, seguendo sempre il framework dei Sustainable Development Goals e focalizzandosi sulle aree identificate come da migliorare, descritte nelle varie sezioni di questa relazione. Lavorare su elementi quali il benessere, la gender equality, le partnership professionali, la cura della comunità e del territorio locale, l’innovazione tecnologica e di processo, la condivisione di pratiche sostenibili ed inclusive, e molti altri temi sono delle sfide continue, in cui l’azienda continua ad imparare, adattarsi, migliorare grazie al contributo di tutte le persone che impatta e di cui cerca di prendersi cura, creando la possibilità di crescita continua e di impatto sempre maggiore. 

La lesson learned di quest’anno è che tutto parte dalla persona: quando un’azienda cura le persone al suo interno, le responsabilizza, concede loro libertà e flessibilità e riconosce i loro sforzi, apre le porte ad un impegno esponenziale fatto di idee innovative che vanno ad impattare tutti gli aspetti della nostra società. 

L’impegno di mondora per il 2020 è di imparare dal lavoro fatto quest’anno e portare avanti le pratiche e le idee emergenti con la guida costante dei Sustainable Development Goals, per raggiunger un giorno l’obiettivo di aver contribuito ad un cambiamento positivo nel mondo. 

**#bthechange**



