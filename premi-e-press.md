# Premi e Press

## Premi

Nel 2019 mondora è stata riconosciuta tra le aziende Best For The World nelle categorie Overall, Changemakers, Community e Governance. Come ogni anno, al 10% delle aziende con il punteggio più alto nelle cinquee aree del B Impact Assessment gestito da B Lab, viene conferito questo riconoscimento per mettere in risalto il fatto che queste aziende sono le migliori per il mondo, per l'impatto positivo che producono.

### Best for the World awards:

**Changemakers**

Il premio Changemakers viene riconosciuto alle aziende che hanno migliorato maggiormente il loro punteggio complessivo rispetto al B Impact Assessment dalla certificazione precendente, dimostrando che continuano ad innovare il modo in cui creano impatto. All'ultima ri-certificazione, mondora ha migliorato il suo score di 17.5 punti.

**Governance**

Il conferimento di questo premio è dovuto principalmente alla struttura organizzativa di mondora, il self management e il metodo decisionale. In mondora infatti le decisioni vengono prese in accordo tra colleghi, avvalendosi della piattaforma Loomio che permette di aprire delle discussioni e confrontarsi, in modo tale da coinvolgere attivamente tutta l'azienda, compresi i colleghi che lavorano da remoto. L'azienda ha una struttura piatta ed è organizzata in team di lavoro auto-gestiti in cui tutti sono alla pari.

**Community**

Nel 2019 mondora è stata riconosciuta per la prima volta tra le aziende che portano impatto positivo anche nella sezione community. Questo premio è stato conferito per il continuo impegno sul territorio e la comunità locale, in particolare per i progetti HireBitto e Minicoder, per i laboratori artistici ed inoltre per i nostri agricoltori che mantengono e salvaguardano il territorio dell'azienda.

**Overall**

mondora ha ricevuto il riconoscimento Best For The World Overall grazie all'impegno costante verso tutte le aree del B Impact Assessment e i Sustainable Development Goals delle Nazioni Unite. Tra le pratiche più incisive citiamo gli Accordi di Interdipendenza e la cura dei dipendenti, dall'aiuto nella realizzazione di progetti individuali ad impatto, alle opportunità di formazione, al self management.

## Press e interventi a conferenze:

Alessia Belli, Filosofa Aziendale

* 8 maggio 2019, Milano, **Non l’8 solo a marzo**. Superiamo i luoghi comuni sulle pari opportunità per costruire un terreno comune di crescita.Nnido Scuola Dadà, Corso Italia 66, Milano. L'incontro è organizzato dal comitato civico, iscritto nell'ambito dei comitati "Ritorno al futuro", fondato e coordinato da Alessia Cappello insieme ad altre 4 giovani professioniste e tratta il tema delle pari opportunità unicamente nel contesto lavorativo e professionale. L'obiettivo del comitato è quello di coinvolgere la società civile, trovando soluzioni concrete e proposte utili grazie alla condivisione dell'esperienza quotidiana di manager, imprenditrici/ori, mamme/papà, lavoratrici/ori. Panel Aziende&meritocrazia: critica dell’approccio meritocratico e valore del “genere” come sguardo che porta al cambiamento nei contesti organizzativi in chiave di eguaglianza e pari opportunità.
* 8 giugno 2019, Rondine Cittadella della Pace, Arezzo, **Youtopic Fest**. Gestione dell’elevator pitch degli studenti della world house di Rondine.
* 29 ottobre. **Università di Macerata**
Incontro con gli studenti del corso di laurea in filosofia per parlare delle opportunità professionali dopo la laurea in filosofia. Condivisione dell’esperienza in mondora srl sb.
Lezione nel corso di etica della differenza sessuale, sul tema differenza di genere e filosofia: dalla ricerca alla professione
* 15 novembre: partecipazione al **Gamma Forum**, forum nazionale dell’imprenditoria femminile e giovanile. Intervento sul ruolo della filosofia in azienda.


